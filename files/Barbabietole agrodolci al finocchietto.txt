Prendete delle barbabietole rosse precotte (le trovate nei supermercati sottovuoto) , e con un coltellino dalla lama liscia, levate loro la buccia esterna.Con una mandolina, tagliatele a fettine sottili direttamente dentro una ciotola. Aggiungete lo zucchero, i semi di finocchietto selvatico, l’aceto di vino bianco e il vino rosso, e mescolate delicatamente fino ad amalgamare bene gli ingredienti. Lasciate riposare la preparazione coperta e al fresco per un paio d’ore prima di servirla, in modo che le barbabietole abbiano il tempo di assorbire il liquido di condimento.