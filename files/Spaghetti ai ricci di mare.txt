Per preparare gli spaghetti ai ricci di mare iniziate ad aprire i ricci, potete consultare la scuola di cucina, per tutti i passaggi in dettaglio. Usate il taglia ricci e tranciate la parte superiore del riccio Procedete a questo punto ad estrarre le uova aiutandovi con un cucchiaino prelevando solo la parte arancione (assicuratevi che sia questo il colore che vedrete) Da 1 kg di ricci dovreste ottenere circa 70 g di polpa. Tenete la polpa da parte.Mettete sul fuoco una pentola capiente colma d'acqua da salare a bollore: servirà per cuocere per la pasta. Lavate le zucchine e spuntate da entrambi i lati. Poi tagliatele per il lungo per realizzare due metà e da queste ricavate delle mezze lune di circa 1 cm di spessore In una padella versate l’olio e unite l’aglio intero sbucciato e a cui avete tolto l'anima (la parte verde dell'aglio) Fate soffriggere leggermente e versate anche le zucchine cuocete a fuoco medio per 4-5 minuti. Salate e pepate Togliete l’aglio e versate la polpa di ricci mescolate e cuocete pochissimi minuti, 2-3 basteranno.Quindi sfumate con il vino bianco Cuocete gli spaghetti al dente e scolateli direttamente nel condimento di ricci e zucchine Saltate il tutto a fuoco medio, unendo un mestolo di acqua di cottura della pasta per rendere il condimento più cremoso Spegnete il fuoco e impiattate i vostri spaghetti ai ricci di mare