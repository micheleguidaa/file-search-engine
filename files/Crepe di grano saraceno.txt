Per preparare l’impasto base per le crepe di grano saraceno iniziate ponendo la farina di grano saraceno in una ciotola, aggiungete quindi la farina 00 setacciata e mezzo cucchiaino di sale. Mescolate con un cucchiaio di legno e incorporate poi il latte Amalgamate bene gli ingredienti facendo attenzione a non formare grumi e aggiungete infine  l'olio e le due uova precedentemente sbattute Lasciate riposare l’impasto per 2 ore coperto da una pellicola in frigorifero. Ponete a scaldare sul fuoco una padella antiaderente per crepe, fatevi fondere del burro per ungerla e quando sarà calda ponetevi al centro un mestolino di pastella Quando la crepe avrà preso colore da entrambi i lati fatela scivolare su un piatto di portata, in attesa di guarnirla con gli ingredienti che preferite.