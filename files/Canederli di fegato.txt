Tagliate il pane raffermo a piccoli dadini e poi bagnatelo con il latte. Tritate mezza cipolla, e fatela appassire a fuoco lento in una padella contenente il burro, insieme al fegato tagliato a pezzetti e al lardo tritato finemente.Quando il fegato sarà cotto (5-10 minuti ), riducete il composto di fegato, lardo e cipolla in una poltiglia, magari aiutandovi con un mixer.Aggiungete al pane bagnato il composto di fegato e tutti gli altri ingredienti: amalgamate bene il tutto e formate un impasto compatto e uniforme, che andrete a riporre per un paio di ore in frigorifero, ben coperto.Trascorse le due ore, prendete il composto e formate con l’aiuto dei palmi delle mani inumidite, delle palline della grandezza di un mandarino, che andrete a tuffare nel brodo bollente e cucinerete per almeno 5 minuti a fuoco dolce.Ponete in ogni piatto fondo due mestoli di brodo e due canederli di fegato e servite immediatamente.