Per preparare lo sformato di patate iniziate lessando 700 gr di patate (con la buccia) in abbondante acqua salata per circa 40 minuti , o cuocendole in pentola a pressione per circa 20 minuti (il tempo di cottura dipenderà dalle dimensioni delle patate). Con un pelapatate private delle buccia i 400 gr di patate restanti e tagliatele a fettine spesse circa 3 mm con una mandolina sbollentatele quindi in acqua salata per circa 15 minuti, fino a quando saranno tenere, poi scolatele e lasciatele raffreddare. Nel frattempo ponete in un pentolino antiaderente la pancetta affumicata a cubetti e quando sarà rosolata aggiungete i piselli. Portate i piselli a cottura, aggiungendo se necessario qualche cucchiaio di brodo vegetale, Sbucciate le patate che avete lessato e passatele allo schiacciapatate per ottenere una purea aggiungete quindi il misto di piselli e pancetta le uova, il parmigiano grattugiato (tenendone da parte 2 cucchiai) l’erba cipollina tritata e il latte; poi mescolate bene per amalgamare gli ingredienti, aggiustate di sale, se necessario, e pepate a piacere. Foderate una teglia da plumcake (con la capacità di 1 lt/1,5 lt) di carta da forno poi ricoprite il fondo e i bordi dello stampo con le fettine di patate lessate aggiungete le patate schiacciate avendo cura di foderare bene tutti i bordi. Spolverizzate con il parmigiano grattugiato avanzato e completate con dei fiocchetti di burro. Infornate lo sformato per 30 minuti a 180°C, per ottenere uno sformato ben dorato gli ultimi 10 minuti mettete il forno a 210°C in modalità grill.