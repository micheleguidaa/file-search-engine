Per preparare il branzino al vapore con verdure di stagione iniziate dalla pulizia del pesce. Tagliate la pinna dorsale le pinne ventrali e quelle laterali lasciate solo la coda. Con l’aiuto del dorso di un coltellino, o dell'apposito attrezzo, togliete le squame lungo la schiena giusto per facilitare la fase di filettatura, le altre squame le lascerete sul pesce. Iniziate ad incidere il pesce lungo la schiena seguendo la spina dorsale, prima da una parte poi anche dall’altra Liberate piano piano la carne dalla lisca Con l’aiuto delle forbici tagliate ora la lisca staccandola dalla testa e dalla coda Il branzino risulterà ben pulito e chiuso alla base Prendete ora il peperone e tagliatelo a metà privatelo di eventuali semi e filamenti. Ricavate dei bastoncini larghi un cm Passate al sedano, utilizzando un pelapatate ricavate delle fettine sottili da una delle due coste Tagliatele a metà Pulite i piselli freschi, rimuovendoli dai bacelli Trasferite il branzino su una teglia unta e condite l'interno con un pizzico di sale Disponete sul fondo del branzino i bastoncini di peperone e le listarelle di sedano, alternandoli Aggiungete anche le losanghe di sedano Posizionate all'interno anche i piselli Aggiungete ancora un pizzico di sale e un filo d'olio. Cuocete nel forno con funzione vapore 100% a 100° per circa 15 minuti. Mentre il pesce cuoce preparate l’olio alle erbe. Nel bicchiere di un mixer mettete le erbe sfogliate Aggiungete l'olio fino ad ottenere l'olio aromatizzato Quando il pesce sarà cotto trasferitelo in un piatto conditelo con l'olio appena preparato