Tritate il cioccolato fondente e tenetelo da parte: ponete i tuorli d’uovo e lo zucchero in una pentola d’acciaio con il manico e il fondo spesso, e sbattete gli ingredienti con uno sbattitore elettrico (o con una frusta) fino a che il composto diventa gonfio, liscio e quasi bianco.Aggiungete a filo il Marsala, e quando sarà ben amalgamato, introducete, sempre sbattendo, il cioccolato tritato. A questo punto mettete la pentola sul fuoco a bagnomaria, e facendo attenzione che l’acqua non bolla mai, sbattete il composto per almeno 10 minuti, e comunque fino a che raddoppi il suo volume e ne risulti una crema liscia e vellutata. Togliete la pentola dal bagnomaria, e versate lo zabaione caldo nelle coppette. Servite immediatamente.