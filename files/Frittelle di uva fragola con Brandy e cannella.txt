Per preparare le frittelle di uva fragola, sbattete in una terrina, con l’aiuto di un frustino, i tuorli delle uova con lo zucchero, e aggiungete via via il latte, il sale e il brandy. Senza fare grumi aggiungete anche la farina, la cannella e il lievito, e miscelate fino ad ottenere una crema morbida. Montate a neve gli albumi delle uova e aggiungeteli alla crema precedentemente ottenuta, e in ultimo aggiungete gli acini di uva fragola lavati e asciugati. Scaldate l’olio di semi e immergete la crema con gli acini di uva fragola a cucchiate: fate dorare le frittelle e mettetele poi a scolare su della carta assorbente. Servitele ancora calde.