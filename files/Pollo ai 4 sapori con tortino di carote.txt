Per preparare il pollo ai 4 sapori iniziate con la preparazione del pollo: separate i fusi dalle sovraccosce, private queste ultime dal femore e legatele con dello spago da cucina come se fossero degli involtini (in alternativa potete utilizzare 8 fusi). Lavate la cipolla, il sedano, il porro e la carota e riduceteli a julienne, poneteli quindi in un ampio tegame con il burro sciolto e fateli ben rosolare. Adagiate quindi in padella i 4 fusi e le 4 sottocosce,fatele rosolare da entrambi i lati e irrorate il tutto con la birra, poi salate e pepate. Una volta che la birra sarà sfumata togliete dal fuoco e continuate la cottura in forno a 160°C per un’ora. Preparate quindi il tortino di carote: pelate le carote e cuocetele al vapore, poi frullatele e setacciate per eliminare il liquido in eccesso In un pentolino portate a ebollizione il latte con l’anice stellato e in un altro pentolino sciogliete il burro e aggiungete la farina. A questo composto incorporate il latte che avete filtrato mescolando di continuo con una frusta: otterrete così una besciamella piuttosto densa che salereteMescolate la purea di carote con la besciamella incorporate quindi anche le uova intere e i due tuorli e amalgamate il tutto. Imburrate e infarinate 4 stampini versateci il composto