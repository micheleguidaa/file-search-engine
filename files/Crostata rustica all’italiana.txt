Per realizzare la crostata rustica all’italiana iniziate dalla preparazione della pasta brisè: Per preparare la pasta brisè, mettete nel frullatore la farina setacciata, il burro freddo di frigo a pezzi, un pizzico di sale e frullate il tutto fino ad ottenere un composto dall'aspetto sabbioso e farinoso Disponete il composto ottenuto su una spianatoia nella classica forma a fontana, aggiungete al centro il grana grattugiato versate l'acqua ghiaccciata poco alla volta e impastate energicamente Una volta pronta, avvolgete la vostra pasta brisè in un foglio di pellicola da cucina e lasciatela riposare in frigo per almeno 40 minuti. Intanto occupatevi del ripieno: pulite gli asparagi, pareggiateli con un coltello eliminando la parte più coriacea e pelate i gambi con un pelaverdure per eliminare la parte esterna filamentosa. Quindi lessateli nell’apposita asparagiera lasciando le punte fuori.Quando saranno cotti. tagliateli a rondelle In una larga padella scaldate un filo di olio di oliva uno spicchio di aglio intero, i piselli, le zucchine a dadini Poi spegnete il fuoco e incorporate gli asparagi salate, pepate e profumate le verdure con foglioline di basilico. Setacciate in un colino la ricotta versate il latte tagliate a rondelle le olive nere e unitele alla farcia mescolando con una spatola. Per ultimo prendete il formaggio Fontal tagliatelo a dadini e aggiungetelo al ripieno Tenete da parte la farcitura e riprendete la pasta brisè: togliete la pellicola e stendetela su una spianatoia infarinata in una sfoglia rotonda spessa circa ½ cm Avvolgete la sfoglia sul mattarello e srotolatela su una teglia del diametro di 28 cm. Con un tagliapasta liscio ritagliate il bordo a filo Bucate il fondo della pasta con i rebbi della forchetta in questo modo non si gonfierà troppo in cottura. Poi ritagliate un disco di carta forno del diametro della teglia, bagnatelo, strizzatelo e ponetelo sulla pasta. Ricoprite la base con legumi secchi o i pesi appositi per la cottura alla cieca Cuocete la pasta brisè in forno statico preriscaldato a 180° per 30 minuti ( se forno ventilato a 160° per 20 minuti). Sfornate la teglia e poi farcitela con il ripieno di verdure e formaggi Stendete la pasta brisè avanzata ritagliate delle strisce con una rotella dentellata Per finire decorate il bordo con una striscia di pasta della stessa lunghezza del perimetro della teglia, arrotolata a mo’ di elica Spennellate la superficie con un uovo sbattuto