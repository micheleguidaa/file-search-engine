Per realizzare le coppe di pandoro crema e Nutella® versate il latte in un pentolino e fatelo scaldare a fuoco basso fino a sfiorare il bollore. In una ciotola ponete i tuorli e versate lo zucchero quindi mescolate con la frusta e quando lo zucchero sarà assorbito aggiungete l'amido di mais setacciato in un colino Intanto togliete il pentolino dal fuoco e stemperate leggermente con un mestolo di latte caldo le uova sbattute Mescolate bene, poi rimettete il pentolino del latte sul fuoco e versate all'interno il composto con le uova Continuate a cuocere lentamente e mescolate sempre con una frusta la crema, finchè non si addenserà ci vorranno circa 10-15 minuti.Una volta pronta, trasferite la crema in una ciotola, coprite la crema con un foglio di carta da forno in modo che sia a contatto con la superficie della crema a questo punto per raffreddarla più velocemente ponete la ciotola all’interno di un altro contenitore più ampio riempito con il ghiaccio per creare una sorta di bagnomaria freddo Versate la panna fresca liquida (ben fredda) in una ciotola e montatela con le fruste elettriche fino a quando non sarà spumosa Aggiungete la panna montata alla crema ormai fredda Trasferite la crema ottenuta in una sacca da pasticcere con bocchetta liscia da 10 mm (13-14-15) e ponete in frigorifero.Tagliate a pezzetti le fette di pandoro, regolandovi in base alla forma dei vostri bicchierini (noi abbiamo utilizzato bicchierini della capienza di 20 cl) Tutto è pronto per comporre i dessert: adagiate 2-3 pezzetti di pandoro sul fondo del bicchiere bagnate con il caffè quindi spremete una piccola porzione di crema Trasferite anche Nutella® in una tasca da pasticciere con bocchetta da 6 mm e spremete una piccola porzione nel bicchiere proseguite alternando gli strati di crema e Nutella® per creare un effetto variegato. Riempite fino al bordo le coppe e poi servitele subito