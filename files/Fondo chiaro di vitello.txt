Lavate molto bene le ossa sotto l’acqua corrente, poi mettetele in un pentola capace con i ritagli di vitello, riempite di acqua fredda fino a coprire il tutto, coprite con un coperchio e portate ad ebollizione.Lasciate bollire per 5 minuti, poi scolate il liquido e lavate le ossa prima con dell’acqua calda e poi con quella fredda: a questo punto riponete di nuovo il tutto nella pentola con dell’acqua fredda e portate ad ebollizione. Fate bollire per un’ora, schiumando e sgrassando la superficie spesso. Nel frattempo mondate tutta la verdura e tagliatela a pezzi, poi trascorsa l’ora di cottura immergete tutti gli ingredienti nel brodo e continuate la cottura per un’altra ora. Terminata la cottura spegnete il fuoco, fate riposare per 15-20 minuti e poi passate il tutto al setaccio.