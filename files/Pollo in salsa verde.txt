Per preparare il pollo in salsa verde, iniziate sbucciando una cipolla e pelando e tagliando in due una carota Ponetele in circa 1,5 lt d’acqua e aggiungete le foglie di alloro e i grani di pepe. Salate e portate a ebollizione. Abbassate il fuoco e ponetevi i petti di pollo a lessare dovranno cuocere dai 10 ai 20 minuti a seconda dello spessore della carne, che dovrà risultare completamente bianca ma ancora piuttosto tenera. Nel frattempo dedicatevi alla preparazione della salsa. In un mixer sminuzzate le olive, i capperi, il basilico, l'aglio e il prezzemolo Aggiungete 3 cucchiai di olio e una spruzzata di succo di limone e amalgamate il tutto Aggiustate eventualmente di sale e se la salsa verde dovesse risultare troppo densa aggiungete a piacere un po’ d’olio, un po’ di succo di limone o un po’ d’acqua Scolate quindi i petti di pollo (potete conservare il brodo per altre preparazioni), fateli intiepidire e tagliateli a listarelle regolari Mettete dell'insalata in una ciotola aggiungete le listarelle di petti di pollo Il pollo in salsa verde può essere anche servito con delle patate bollite.