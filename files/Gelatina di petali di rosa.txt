Per prima cosa raccogliete delle rose pienamente sbocciate ma non sfiorite per non rischiare che i fiori abbiano già perso il loro profumo, caratteristica principale di questa gelatina.Scegliete quindi delle rose, possibilmente di colore rosso o rosa, profumate e carnose.Togliete i petali staccandone la parte finale e pestateli nel mortaio assieme ai semi di anice.Mettete quindi, la poltiglia ottenuta in un frullatore, aggiungete metà dello zucchero e lavorate il tutto fino ad ottenere un preparato polverizzato composto da zucchero e petali.Versate il tutto in una pentola d’acciaio inossidabile, aggiungete il restante zucchero, il succo di limone, l’acqua di rose, l’acqua e portate ad ebollizione.Cuocete a fuoco moderato, mescolando di tanto in tanto e schiumando se necessario, per 25-30 minuti o fino a quando una goccia del preparato, lasciata cadere su un piatto, non resti compatta.Infine, versate la gelatina ancora bollente nei barattoli, chiudete ermeticamente e conservate in un luogo ben fresco fino all’utilizzo.Consumare dopo almeno un mese.