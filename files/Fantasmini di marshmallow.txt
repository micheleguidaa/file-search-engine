Per realizzare i fantasmini di marshmallow cominciate con il preparare i biscottini di frolla al cacao che faranno da base ai fantasmi (guarda come preparare la frolla al cacao ). Tirate una sfoglia spessa 3 mm con il matterello e poi, con un coppa pasta tondo del diametro di 4 cm, ricavate circa 40 dischetti Fate raffreddare completamente i biscotti. Per preparare il marshmallow, mettete in ammollo in acqua fredda la gelatina finchè non diverrà morbida (almeno 10 minuti). Strizzate la gelatina e scioglietela in un paio di cucchiai di acqua bollente, quindi tenetela da parte. In un pentolino invece, versate l’acqua, aggiungete lo zucchero, mescolate e portate ad ebollizione Mentre lo zucchero cuoce, montate gli albumi con il sale e i semi della bacca di vaniglia, quando saranno bianchi e spumosi, aggiungete a filo lo zucchero cotto a 121°, e poi la gelatina, montando continuamente fino a che la massa non sarà fredda. Mettete la massa in una tasca da pasticcere con bocchetta liscia e larga e quindi spremete su ogni biscotto un fantasma alto circa 5-6 cm Con il cioccolato fondente fuso praticate gli occhi e la bocca sui fantasmini quindi spolverizzateli con lo zucchero semolato finissimo Lasciate i fantasmini in frigorifero dentro ad un contenitore con chiusura ermetica per almeno due o tre ore e poi serviteli!