Per preparare il cuoppo di cacio e fiori cominciate dalla pastella che servirà per i fiori di zucca. Sciogliete il lievito in poca acqua tiepida presa dalla quantità indicata Quindi, in una ciotola con la farina, versate prima l’acqua mescolando con una frusta Coprite con pellicola trasparente e lasciate lievitare a temperatura ambiente per una mezzoretta Nel frattempo dedicatevi alla pulizia dei fiori. Staccate il gambo i peduncoli e per finire il bocciolo interno Tenete un attimo da parte e occupatevi del caciocavallo. Affettatelo a 3 cm di spessore e private della scorza Infine tagliate a cubi di 3 cm Mettete a scaldare l’olio fino a 170°-180° in un pentolino capiente, meglio se riuscite a misurare la temperatura con il termometro. Quindi procedete con l’impanatura del formaggio. Passate i cubi prima nelle uova sbattute poi nella farina Per finire nel pangrattato Man mano disponete i cubi su un vassoietto e tienili un attimo da parte. Quindi passate a friggere prima i fiori. Togliete la pellicola dalla pastella che risulterà bollosa Immergete completamente un paio di fiori Dopo qualche minuto, in cui risulteranno anche più gonfi, i primi fiori saranno dorati. Scolateli su carta assorbente e procedete con la cottura di tutti gli altri e salate leggermente Quando saranno tutti pronti procedete a friggere il formaggio, anche questo andrà fritto pochi pezzi alla volta Non appena i cubi saranno dorati scolate su carta assorbente e cuocete tutti gli altri Assemblate il vostro cuoppo di cacio e fiori inserendo dei pezzi misti e servite ancora caldissimi