Per preparare il veggie hot dog, inizia dal litro di brodo vegetale da tenere in caldo. Per la salsiccia veggie, invece, frulla nel mixer i pomodori secchi, gli anacardi tostati, mezza cipolla rossa mondata e tagliata a pezzi grossolani, mezzo peperoncino fresco privato dei semi.Aggiungi farina di riso, i semi di lino, sale e pepe.Versa questo mix in una ciotola e unisci acqua e olio. Lavora tutto a mano, impastando: dovrai ottenere un composto ben amalgamato.Dividi il composto ottenuto in 4 parti uguali, arrotola dando una forma allungata proprio come una salsiccia. Avvolgi ciascuna in una garza sottile e lega le estremità con spago da cucina, tipo caramella.Cuoci le salsiccie nel brodo vegetale bollente per 45 minuti. Poi falle raffreddare nello stesso liquido di cottura. Una volta fredde, scola ed elimina le garze. Falle riposare su tagliere una mezzoretta.Intanto prepara le cipolle caramellate: monda le cipolle rosse. Tagliale a fettine e falle rosolare in padella con un filo d'olio, mescolando di tanto in tanto. Poi unisci lo zucchero di canna.Fai carmellare a fuoco dolce per due minuti, mescolando. Sfuma con l'aceto balsamico, attendi pochi istanti e spegni il fuoco. Lascia raffreddare.Preparara il resto del condimento, ovvero le fette di cheddar (ne serviranno 8-12 per i quattro panini a seconda dei gusti). Quindi taglia a metà, elimina il nocciolo e sbuccia gli avocado. Tagliali a fettine.Irrora con il succo di limone in modo che non anneriscano. Rosola in padella con un filo d'olio le salsiccie, basterà qualche minuto prima di farcire i panini. Apri i panini,passali qualche istante sulla piastra calda o su una padella antiaderente per tostare leggermente l'interno. Quindi farcisci con 2-3 fettine di cheddar e una salsiccia, chiudili. Ripassali qualche istante sulla piastra calda o su una padella (anche in forno) giusto il tempo che si fondi il cheddar. Poi riaprili e condisci con cipolle caramellate e fettine di avocado. I veggie hot dog sono pronti per essere gustati!