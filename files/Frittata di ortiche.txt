Per preparare la frittata di ortiche, iniziate indossando dei guanti in lattice per proteggere le mani da eventuali tracce di sostanza urticante rimaste sullo stelo e sulle foglie. Quindi sfogliate l’ortica, eliminando gli steli e conservando solo le foglie Mettete a bagno le foglie di ortica in acqua fredda, lavatele accuratamente A questo punto fate bollire dell’acqua in una pentola, salatela e mettete a cuocere le foglie di ortica per circa 10 minuti Quando si saranno ammorbidite e avranno raggiunto una colorazione più intensa scolatele in un colapasta e, aiutandovi con il dorso di una forchetta, spingete le foglie cotte verso il setaccio per far fuoriuscire tutto il liquido assorbito durante la cottura Rompete le uova in una ciotola, quindi salatele e pepatele a piacere Unite il parmigiano grattugiato Una volta sciolto il burro, aggiungete le foglie di ortiche cotte e fatele saltare per pochi secondi per farle insaporire Dopodichè versate le uova Coprite con un coperchio per favorire la cottura Lasciate cuocere per circa 8 minuti a fuoco lento, poi girate la frittata con l’aiuto del coperchio capovolgendola e facendola scivolare di nuovo nella padella, e lasciate cuocere l’altro lato per altri 4 minuti senza coperchio. Quando il composto presenterà una consistenza più densa e un colore più scuro, impiattate la vostra frittata di ortiche e servitela tiepida o fredda