Per preparare il risotto giallo con carne sfilacciata, asparagi e Grana Padano DOP iniziate dal brodo di carne: in una pentola versate l'acqua, lo scalogno tagliato in due (potete anche non mondarlo), i chiodi di garofano, le foglie di alloro, la carne e salate a piacere Fate cuocere il brodo per almeno un'ora: potete eliminarele impurità che si creeranno in superficie di tanto in tanto con una schiumarola. Una volta pronto potrete filtrare il brodo e tenerlo in caldo, mentre la carne potrete ridurla in fette Prendete gli asparagi, tagliate via la parte legnosa quindi lavateli, tamponateli e riduceteli a rondelle. Mondate e tagliate a fette sottili le cipolle rosse In una casseruola, versate un filo d'olio poi le cipolle Quando saranno appassite potete versare il riso Mescolate spesso sempre a fiamma media, in modo che i chicchi si tostino: basteranno un paio di minuti. Poi unite la curcuma in polvere Ora alzate la fiamma e sfumate con il vino bianco Lasciate evaporare la parte alcolica, quindi abbassate la fiamma, aggiungete gli asparagi Regolatevi con il sale e poi iniziate a bagnare con il brodo caldo Cuocete così a fiamma medio-bassa per circa 20 minuti (assaggiate per verificare la cottura altrimenti proseguite ancora qualche minuto). Al termine della cottura, spegnete il fornello e aggiungete il burro freddo a pezzi Unite il Grana Padano DOP grattugiato Mescolate ancora