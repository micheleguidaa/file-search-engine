Per preparare la confettura d'uva fragola e cannella, iniziate dalla sanificazione dei barattoli e dei tappi come indicato nelle linee guida del Ministero della Salute riportate in fondo alla ricetta. Una volta che avrete svolto questa operazione, lavate l'uva e staccate gli acini dal tralcio metteteli in una pentola capiente e aggiungete il vino bianco Cuocete a fuoco vivo per una quindicina di minuti fino a quando gli acini non si saranno in parte spappolati Passate il composto al setaccio (o passaverdure) ed eliminate bucce e semi Pesate il liquido ottenuto e mettetelo in una pentola, aggiungendo lo stesso peso di zucchero (dovrebbe essere all'incirca 400 grammi). Unite la cannella Fate cuocere per altri 15 minuti, poi aggiungete metà busta di Fruttapec 1:1 Mescolate per scioglierle bene il Fruttapec e lasciate cuocere per altri 3 minuti. Passato il tempo necessario, mettete la confettura ancora calda nei vasetti di vetro che avete precedentemente sanificato, avendo cura di lasciare 1 centimetro di spazio dal bordo del barattolo. Chiudete bene i tappi, ma senza stringere eccessivamente, e lasciate raffreddare. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. La vostra confettura di uva fragola e cannella è pronta per essere gustata!