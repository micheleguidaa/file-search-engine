Per preparare lo spritz alla birra versate in un grande calice da vino nell’ordine: ghiaccio fino quasi a riempirlo, la birra, l’Aperol e una bella spruzzata di soda o di acqua molto frizzante. Mescolate con lo stir, o un cucchiaino e, al bisogno, ancora qualche cubetto di ghiaccio. Guarnite con mezza fettina di arancia, un’ultima mescolata e servite. A questo punto mancano i cicheti veneziani, vale a dire gli stuzzichini. Preparate diverse ciotoline con arachidi salate, olive verdi denocciolate e qualche pizzetta con sugo e mozzarella (potete realizzarle da voi con la nostra ricetta).