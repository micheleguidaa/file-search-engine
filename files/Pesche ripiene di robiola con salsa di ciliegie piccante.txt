Per preparare le pesche ripiene di robiola con salsa di ciliegie piccanti, cominciate preparando la salsa. Lavate le ciliegie, privatele del nocciolo e del picciolo, e tagliatele a metà Tagliate a tocchetti anche il peperoncino fresco Aggiungete anche lo zucchero quindi spremete il limone Mescolate, e fate sobbollire a fuoco dolce la salsa per circa 10 minuti Frullate la salsa con il frullatore a immersione filtratela attraverso un colino e ponetela in frigo a raffreddare per almeno un paio d’ore Potete avvantaggiarvi preparando la salsa anche qualche giorno prima, conservandola in frigo in un contenitore ermetico. Passate quindi alle pesche: tagliatele a metà lungo la costola In una ciotolina unite l’olio e il sale intingetevi un pennello da cucina e spennellate l’emulsione sulla parte tagliata delle pesche Scaldate una piastra, e quando è ben calda grigliatevi le pesche dal lato tagliato per 3-4 minuti.Quando le pesche sono pronte, tenetele da parte In una ciotolina ponete la robiola ben fredda di frigo e schiacciatela un po’ con un cucchiaio per renderla cremosa. Con uno spallinatore da gelato raccogliete quindi una pallina di robiola Prendete la salsa di ciliegie, ponetela in un biberon da cucina per facilitare l’operazione e irroratene circa un quarto nel piatto Cospargete infine con un quarto della granella di pistacchi Procedete nello stesso modo con le altre porzioni: le vostre pesche ripiene sono pronte da gustare!