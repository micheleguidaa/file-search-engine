Lavate ogni cespo di radicchio, circa 4, quindi asciugatelo e con un coltello dividetelo a metà per il senso della lunghezza; massaggiate ogni pezzo di radicchio con un cucchiaio di olio extravergine di oliva.Ponete una bistecchiera a scaldare sul fuoco; quando sarà ben calda adagiatevi i pezzi di radicchio, facendoli cuocere per almeno 10 minuti e girandoli spesso su ogni lato.Nel frattempo tagliate la pancetta a piccoli pezzi e, con l’aiuto di un tritatutto, tritatela; ponetela quindi in una padella antiaderente a rosolare e dopo un paio di minuti aggiungete il pepe rosa .Una volta cotto il radicchio, ponetelo su di un piatto da portata, cospargetelo con la pancetta e il pepe rosa, aggiungete un pizzico di paprika, il sale e un filo di olio di oliva. Servite caldo o tiepido.