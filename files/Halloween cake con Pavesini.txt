Per preparare la Halloween cake con Pavesini iniziate dalla crema pasticcera. Come prima cosa inserite in freezer una ciotola di vetro. A questo punto versate il latte in un tegame e aggiungete sia i semi che il baccello della vaniglia. Unite anche la scorza del limone, prelevando solo la parte gialla con un pelapatate o un coltellino Accendete il fuoco e scaldate il tutto portando a bollore e mescolando di tanto in tanto. In un altro tegame versate i tuorli, lo zucchero e l'amido di mais Utilizzando un frustino morbido mescolate per ottenere una consistenza cremosa e liscia Non appena il latte sfiorerà il bollore, trasferitelo all'interno dei tuorli in 3 volte, passandolo attraverso un colino Trasferite di nuovo sul fuoco e mescolate in continuazione fino a che la crema non si sarà addensata Per raffreddarla velocemente riprendete la ciotola dal freezer e versate la crema all'interno Mescolate con una frusta molto velocemente, fino a che non avrete portato la crema a 50°, al di sotto del punto di cottura Ora mettete la gelatina a bagno in acqua fredda Scaldate in un pentolino 20 g di panna e aggiungete la gelatina precedentemente ammollata Mescolate con una frusta per sciogliere bene, poi versate il composto all'interno della crema pasticcera Montate i restanti 350 g di panna fresca in una ciotola capiente Versate quindi la crema pasticcera all'interno della panna Dovrete ottenere una crema liscia, omogenea e ariosa Posizionate della pellicola alla base di un anello da 18 cm e trasferitelo su un piatto Potete inserire all'interno anche una fascia di acetato, in questo modo sarà più facile estrarre il dolce. Adagiate i Pavesini al cacao alla base ricoprendola quasi interamente, ne serviranno 12 Versate un po' di crema sui Pavesini al cacao Adagiate sullo strato di crema i Pavesini classici, anche in questo caso ne serviranno 12 Sistemate sopra metà dei frutti di bosco Realizzate un altro strato di Pavesini al cacao Aggiungete ancora uno strato di crema Nel frattempo decorate i Pavesini (sia classici che al cacao) con il cioccolato fondente e con quello bianco Potete realizzare fantasmini, ragnetti, zucche (in questo caso basterà colorare un po' il cioccolato bianco). Trascorse le 3 ore riprendete la torta dal frigo eliminate il cerchio e l'acetato Decorate il bordo della torta con i Pavesini, alternando quelli al cacao a quelli bianchi in modo casuale, sistemandoli un po' sfalsati. Ora sciogliete il cioccolato fondente e versatelo sulla torta Spargetelo utilizzando una spatola Posizionate sopra i Pavesini decorati La vostra Halloween cake con Pavesini è pronta da servire