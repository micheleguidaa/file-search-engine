Per preparare l'arista con pere, noci e pecorino cominciate dalla carne. Mettete il pezzo di arista sul tagliere e strofinateci su sale e pepe. Poi dividete a metà una delle pere e affettate sottilmente con la mandolina. Riducete in scaglie il pecorino toscano stagionato e infine sminuzzate le noci. Versate la granella in una padella antiaderente e lasciate tostare qualche minuto mescolando di continuo. Ora che avete tutto sistemate la pancetta dolce sul tagliere, cospargete con la metà del pecorino e della granella. Sistemate nel mezzo il pezzo di arista e avvolgete intorno alla carne. ricoprite con le fette di pera e legate il tutto con lo spago da cucina. Spostatevi ai fornelli, fate scaldare in una casseruola un po' di olio evo e sistemate il pezzo di carne. Lasciatelo sigillare su tutti i lati girandolo con due cucchiai di legno o delle pinze. Trasferite la carne su una griglia posata in una leccarda e cuocete in forno, preriscaldato in modalità ventilata, a 220° per 15 minuti, poi abbassate a 180° e prosegui per altri 10-12 minuti. Quando è cotta, coprite la carne con un foglio di alluminio per 5 minuti. Intanto tagliate a metà le altre 4 pere williams, unitele alla 1/2 pera rimasta. Fate sciogliere una noce di burro in padella e versate l'aglio e il rosmarino. Non appena il fondo è caldo aggiungete le pere e cuocete per qualche minuto, il tempo di farle intenerire appena. Quindi caramellatele alzando la fiamma e aggiungendo il miele, non appena saranno imbrunite passate all'impiattamento. Affettate l’arista e accompagnatela con le pere, la granella e il pecorino rimasti, irrorando con il fondo di cottura delle pere. La vostra arista con pere, noci e pecorino è pronta, buon appetito!