Per preparare la confettura di fichi d'India iniziate dalla sanificazione dei barattoli, seguendo le linee guida del Ministero della Salute riportate in fondo alla ricetta. Una volta svolta questa operazione, passate ai fichi d’India: per prima cosa munitevi di un paio di guanti in lattice. Il modo più semplice per togliere la loro spessa buccia è privarli delle due estremità e fare delle incisioni con un coltello ben appuntito per tutta la lunghezza del fico d'India poi, aiutandovi con la lama del coltello, tirate la buccia verso di voi Tagliate la polpa dei fichi d'India a cubetti molto piccoli Mettete la pentola sul fuoco, aggiungete il bicchiere d'acqua alla polpa dei fichi d'india Portate a ebollizione fino a quando i cubetti di fichi non si saranno spappolati dopodiché togliete la pentola dal fuoco e passate  la polpa al setaccio in modo da eliminare i semi Mettete di nuovo la polpa setacciata nella casseruola e riaccendete il fuoco; nel frattempo spremete un limone Aggiungete lo zucchero alla polpa Fate bollire per altri 40 minuti poi, quando il composto si sarà ben addensato, spegnete il fuoco e travasate la confettura di fichi d’India calda nei barattoli che avete precedentemente sanificato, lasciando 1 centimetro di spazio dal bordo. Avvitate bene i tappi (ma senza stringere eccessivamente) e lasciate raffreddare. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati, verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. La vostra confettura di fichi d'India è pronta per essere gustata!