Per prima cosa mondate la verdura, quindi tagliate a listarelle la carota il peperone rosso In una padella capiente o, se l’avete, in un wok mettete a scaldare 3 cucchiai di olio, aggiungete quindi l’aglio tagliato a fette e il cipollotto fate soffriggere per qualche istante e poi aggiungete il peperoncino affettato Lasciate insaporire e poi aggiungete i peperoni la carota i germogli di soia Tra l'aggiunta di un ingrediente e l'altro lasciate trascorrere un paio di minuti.Fate cuocere tutte le verdure insieme per circa 10 minuti a fuoco dolce e poi versate in padella la salsa di soia e l’aceto di mele o di riso Dopodiché assaggiate di sale ed eventualmente aggiungetene secondo i vostri gusti. Quindi lasciate cuocere per un paio di minuti a fuoco basso. Intanto in una casseruola portate a bollore l’acqua salata, una volta che avrà raggiunto il bollore tuffate i noodles e fateli lessare per non più di 2 minuti quindi scolateli e passateli sotto l’acqua fredda e fateli colare bene, quindi divideteli in 4 nidi più o meno della stessa grandezza  In una padella antiaderente fate scaldare dell’olio di semi e quando avrà raggiunto la temperatura tuffate un nido alla volta nell’olio bollente Per effettuare questa operazione vi consigliamo di posizionare ogni nido su una schiumarola e di mantenere la forma dei nidi aiutandovi con un forchettone. Quando il nido si sarà dorato rigiratelo e fatelo dorare da entrambi i lati. Quindi procedete nello stesso modo anche con gli altri nidi e fateli scolare sulla carta assorbente Quindi servite un nido a persona e conditelo con il sugo di verdure