Per preparare la chiffon cake, iniziate a setacciare la farina in una ciotola insieme al lievito Poi aggiungete lo zucchero extrafine Mescolate con un cucchiaio per amalgamarle al meglio. In un'altra ciotola, separate i tuorli dagli albumi di 6 uova grandi del peso di circa 390-400 g in totale, e tenete da parte gli albumi. Aggiungete ai tuorli l’acqua a temperatura ambiente Poi grattugiate la scorza di un limone non trattato Sbattete il composto con le fruste fino ad ottenere una crema omogenea, non ci sarà bisogno di montarlo. Quindi incorporatelo agli ingredienti secchi (farina, zucchero e lievito), versandolo in una volta sola Mescolate accuratamente con una frusta fino ad ottenere un composto omogeneo e cremoso Lasciate per un momento da parte questo impasto e dedicatevi a montare gli albumi. Versateli nella ciotola di una planetaria Una volta che gli albumi saranno ben montati trasferitene una parte nell'impasto tenuto da parte e mescolate rapidamente con una spatola per stemperare il composto. Aggiungete poi gli albumi rimasti un pò alla volta mescolando sempre con una spatola Ora che l’impasto del dolce è pronto, versatelo delicatamente nello stampo per chiffon cake: noi abbiamo utilizzato uno stampo da 22 cm di diametro del fondo, 26 cm di diametro in superficie e 10 cm di altezza (non dovrà essere imburrato e infarinato) cercando di distribuirlo uniformemente Poi infornate la chiffon cake in forno statico preriscaldato a 160° per circa 60 minuti (per forno ventilato a 150° per 45-50 minuti), posizionando il dolce nella parte bassa del forno. Una volta cotto, sfornatelo Quindi capovolgete lo stampo e poggiatelo sugli appositi piedini La vostra chiffon cake è pronta per essere spolverizzata a piacere con zucchero a velo