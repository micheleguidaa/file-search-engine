Per preparare il tiramisù cominciate preparando il caffè così quando dovrete utilizzarlo sarà gia freddo. Poi occupatevi delle uova: quindi separate accuratamente gli albumi dai tuorli ricordando che, per montare bene, gli albumi non dovranno presentare alcuna traccia di tuorlo. Poi montate i tuorli con le fruste elettriche, versando solo metà dose di zucchero Non appena il composto sarà diventato chiaro e spumoso, e con le fruste ancora in funzione, potrete aggiungere il mascarpone, poco alla volta Incorporato tutto il formaggio avrete ottenuto una crema densa e compatta; tenetela da parte. Pulite molto bene le fruste e passate a montare gli albumi versando il restante zucchero un po’ alla volta Dovrete montarli a neve ben ferma Prendete una cucchiaiata di albumi e versatela nella ciotola con i tuorli e lo zucchero mescolate energicamente con una spatola, così stempererete il composto. Dopodiché procedete ad aggiungere la restante parte di albumi, poco alla volta mescolando molto delicatamente dal basso verso l'alto A questo punto componete il tiramisù: inzuppate i biscotti nel caffè freddo Stendete su un piatto rettangolare 6 biscotti poi spalmate con una spatolina due cucchiai di composto Una volta liscio, posate altri sei biscotti inzuppati nel caffè Poi versate altri due cucchiai di crema Continuate cosi fino ad ottenere 6 strati di biscotti Lasciate nell’ultimo strato la crema a coprire e cospargetela con il cacao. Conservate il tiramisù in frigorifero fino al momento in cui dovrete servirlo.