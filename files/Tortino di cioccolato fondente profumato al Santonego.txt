Ponete il latte in una casseruola e portatelo ad ebollizione; nel frattempo, in un’altra pentola, sciogliete il burro, e unite la farina, tostandola a fuoco dolce. Unite il latte alla farina tostata versandolo a filo, e continuando a mescolare con una frusta. Cuocete la besciamella senza grumi, levatela dal fuoco, unite lo zucchero vanigliato, i tuorli d'uovo e il cioccolato grattugiato. Lasciate intiepidire, e intanto montate gli albumi con lo zucchero; una volta pronti amalgamateli al composto di cioccolato. Imburrate gli stampini e cospargeteli di zucchero semolato, riempiteli con l'impasto lasciando "un dito" dal bordo e infornate a bagnomaria a 180° per 20 minuti. Servite i budini tiepidi e bagnateli con il Santonego.