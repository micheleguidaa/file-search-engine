Per preparare l'insalata russa dell'orto, iniziate prelevando le cime di cavolfiore e broccolo, mondate carota e cipolla, lavate le patate. Fate cuocere le verdure al vapore, devono rimanere consistenti. Dovrete poi farle intiepidire e tagliarle a dadini piuttosto grandi. Tagliate e aggiungete alle verdure il salame cotto. Aggiustate le verdure di sale. Preparate la maionese lavorando con le fruste elettriche (o a mano molto velocemente ed energicamente) l'uovo insieme al succo di limone, emulsionate e poi versate a filo l'olio di semi per controllare man a mano la consistenza. Una volta raggiunta la consistenza ottimale, unite anche il cucchiaino di senape. Condite le verdure con la maionese e gustate la vostra insalata russa dell'orto!