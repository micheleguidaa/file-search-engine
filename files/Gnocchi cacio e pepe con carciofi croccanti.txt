Per preparare gli gnocchi cacio e pepe con carciofi croccanti ponete le patate in una pentola capiente con abbondante acqua fredda Dovrete lessarle: quando cominceranno a bollire, calcolate 30-40 minuti di cottura. Per capire quando sono cotte, infilzatene una con i rebbi di una forchetta e se riuscite ad arrivare al cuore, allora potete scolarle. Schiacciatele ancora calde su un piano di lavoro: se usate uno shiacciapatate non sarà necessario sbucciarle, la buccia rimarrà all’interno dell’utensile. Allargatele leggermente per creare una conca al centro, aggiungete un pizzico di sale Versate al centro l’uovo leggermente sbattuto versate la farina Iniziate quindi a lavorare l’impasto con le mani fino a ottenere un composto morbido e compatto a seconda di quanto grandi volete gli gnocchi. Se l’impasto dovesse risultare leggermente troppo morbido, aiutatevi con della semola per lavorarlo. Tagliate i filoncini a tocchetti di circa 1,5 cm riponendoli man mano su un vassoio ricoperto con un canovaccio infarinato di semola, per non farli attaccare tra di loro Dedicatevi alla preparazione delle chips di carciofi: in una padella dai bordi alti, mettete a scaldare l’olio per friggere a fuoco medio. Pulite i carciofi indossando dei guanti o strofinandovi le mani con del succo di limone, per evitare che si anneriscano. Eliminate le foglie esterne più fibrose Tagliateli quindi per il lungo, a fettine molto sottili Passateli nella farina di riso assicurandovi che siano ben cosparsi, poi poneteli in un colino per scuotere via la farina in eccesso Quando l’olio avrà raggiunto i 180°, iniziate a friggere i carciofi pochi alla volta Una volta pronti, scolateli su della carta da cucina facendo attenzione a non sovrapporli troppo e salateli immediatamente. Lasciatele da parte e se preferite, potete mantenerli tiepidi in forno a 130°, in modalità statica. Per la cottura degli gnocchi e la salsa, iniziamo portando a bollore una pentola di acqua. Una volta a bollore, salatela leggermente meno rispetto a quanto siete soliti fare, in quanto il pecorino è già molto salato. Nel frattempo, in una padella molto ampia, tostiamo i grani del pepe per qualche minuto a fuoco medio Tenete alcuni grani interi da parte per la decorazione. Riportate i restanti grani pestati in padella e scaldate a fuoco medio aggiungendo un mestolo di acqua calda Ora potete cuocere gli gnocchi Impiegheranno solo qualche minuto a cuocere: saranno pronti non appena saliranno a galla. Mentre aspettate la cottura degli gnocchi, prelevate circa un mestolo di acqua di cottura e versatela nella ciotola con il Pecorino Mescolate per ottenere una pasta abbastanza densa, di una consistenza simile a quella di un paté Quando gli gnocchi saliranno a galla, scolateli mescolate delicatamente, quindi spegnete il fuoco.Aggiungete la pasta di Pecorino in più cucchiaiate Servite immediatamente gli gnocchi cacio e pepe, sormontandoli con abbondantissime chips di carciofi